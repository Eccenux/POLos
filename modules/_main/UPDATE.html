<h2>Przygotowanie do szybkiej instalacji</h2>
<p>Żeby móc wykonywać szybkie instalacje (i aktualizacje) potrzebne jest dodatkowe oprogramowanie.</p>
<p>Instalacja nie jest skomplikowana, ale musi być wykonana w sposób uważny. Dlatego przygotowałem filmy instruktażowe, które pokazują jak zainstalować wymagane oprogramowanie (Git) i wykonać pierwszą, automatyczną instalację skryptów → <strong><a target="_blank" href="https://www.youtube.com/watch?v=LwT5XqH1_AE&amp;list=PLEy8lmAN1vwS0brKQ0NFzTTKWTdJy4Uvz">playlista &quot;POLos&quot; na Youtube</a></strong>.</p>
<h2>Pierwsza instalacja</h2>
<p>Zalecane jest by początkową instalację przeprowadził informatyk. Szczegółowy opis niezbędnych komponentów serwerowych i konfiguracji znajduje się w <a class="md-link" href="?mod=_main&amp;a=INSTALL">INSTALL.md</a>.</p>
<p>Po instalacji wymaganego oprogramowania i wstępnej konfiguracji można skorzystać ze skryptu <code>_install.bat</code>. Skopiuje on najnowsze pliki POLos z zewnętrznego serwera (z Github). Ułatwi także przyszłe aktualizacje.</p>
<h2>Aktualizacje skryptów</h2>
<h3>Kiedy robić aktualizację?</h3>
<p>Późniejsze aktualizacje można próbować wykonać samodzielnie. Ważne jest jednak, żeby nie wykonywać aktualizacji bez potrzeby. Wykonywanie aktualizacji nie jest zalecane jeśli wszystko działa jak trzeba.</p>
<h3>Archiwizacja przed aktualizacją</h3>
<p><strong>W trakcie aktualizacji mogą zostać nadpisane niektóre pliki</strong>. Jeśli wprowadziłeś(-aś) jakieś własne zmiany w skryptach, to musisz wykonać ich kopię. Jeśli nie masz pewności, to najlepiej wykonaj archiwizację folderu <code>polos</code>.</p>
<p>W celu wykonania archiwizacji wystarczy wejść do folderu instalacyjnego (domyślny folder poniżej), i w menu pod prawoklikiem wybrać &quot;Wyślij do&quot; → &quot;Folder skompresowany (zip)&quot;.   </p>
<pre><code>C:\Program Files (x86)\Apache Software Foundation\Apache2.2\htdocs\polos </code></pre>
<h3>Aktualizacja</h3>
<p>Sama aktualizacja jest bardzo prosta jeśli wszystko jest już skonfigurowane. Jeśli masz już Git, to wystarczy uruchomić <code>_install.bat</code>.</p>
<p>Jeśli nie masz jeszcze Git (albo nie wiesz co to jest), to obejrzyj filmy instruktażowe na <strong><a target="_blank" href="https://www.youtube.com/watch?v=LwT5XqH1_AE&amp;list=PLEy8lmAN1vwS0brKQ0NFzTTKWTdJy4Uvz">playliście &quot;POLos&quot; na Youtube</a></strong>.</p>